<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Doefening 12</title>
</head>
<body>
    <h1>Biography einstein</h1>
    <img src="images/albert-einstein-1.jpg" alt="Einstein" width="500rem">
    <figure>Einstein in zijn bureau.</figure>

    <p>
        Biografie van Einstein
Albert Einstein werd geboren te Ulm, op 14 maart 1879 als eerste kind in een modaal
Duits-joods gezin. Zijn vader werkte in een matrassenbedrijf maar werd kort daarna
partner in het elektrotechnisch bedrijf van zijn broer, te München, zodat de familie naar
die stad verhuisde in 1880. In 1881 werd zijn zus Maya geboren, andere kinderen
kwamen er niet.
Zijn moeder speelde goed klavier en Albert zelf zou vioolles volgen vanaf zijn zesde jaar;
heel zijn leven zou zijn viool hem begeleiden. Hij volgde, zoals iedereen, de
“Volksschule” en daarna (vanaf 1888) het Luitpold gymnasium. Er wordt verteld dat hij
laat leerde vlot te spreken. Op school was hij een stille jongen, een beetje traag maar een
zeer goede leerling. Thuis vond hij een stimulerende omgeving, met zijn oom-ingenieur
die hem wiskundeopgaven gaf en een jonge huisvriend, Max Talmud, die hem voorzag
van populair wetenschappelijke werken en urenlang discuteerde over weten en
wetenschap. Hij was gefascineerd door een boek meetkunde en studeerde zelf
differentiaal en integraalrekening. Op het gymnasium haalde hij goede uitslagen maar de
opgelegde discipline-om-de-discipline viel hem erg tegen.
Het ouderlijk bedrijf deed slechte zaken in Duitsland, de Italiaanse markt leek beter zodat
de Einsteins een nieuw bedrijf oprichtten in Pavia in 1885. Ouders en zus gingen naar
Italië terwijl Albert alleen bleef te München om het gymnasium af te werken. Uit die tijd
is zijn eerste wetenschappelijk opstel, opgestuurd aan zijn oom Caesar Koch in
Antwerpen; het behandelde de ether in een magneetveld. Het leven alleen beviel hem
slecht, hij werd depressief en zijn afkeer voor de dreigende militaire dienst deed hem
besluiten, zolang het nog kon, ook naar Pavia te gaan. Zonder diploma dus. Zijn plan was
zijn Duitse nationaliteit te verzaken, te gaan studeren in Zwitserland aan de befaamde
“Eidgenossische Technische Hochschule” (ETH) te Zürich en leraar te worden. Die
technische universiteit verlangde echter een ingangsexamen van studenten zonder
Zwitsers diploma. Albert studeert alleen in Pavia, doet het examen in de herfst 1895,
krijgt goede punten voor de wiskundige en wetenschapsvakken doch niet voor de andere
en zakt.
Hij vindt een uitweg: hij gaat de “Kantonsschule” te Aarau volgen, een kleine Zwitserse
stad ten westen van Zürich. Hij is kostganger bij de directeur, vindt er een grote
hartelijkheid en een school die oneindig menselijker is dan het Münchense gymnasium.
Hij bloeit open en behaalt met glans zijn diploma secondair onderwijs (“Matura”) in
1896. Zijn Duitse nationaliteit zegt hij op.
Van 1897 tot 1900 is hij student te Zürich; hij maakt er vrienden voor het leven en
studeert op zijn eigenzinnige manier: zich inleven in wat interessant is, er met anderen
over discuteren en lessen en practica die niets bijbrengen verzuimen. Hij stelt aan de prof
van experimentele fysica voor een experiment te beginnen over de etherwind; de man is
niet ingenomen met zo’n onafhankelijke geest en zal weigeren hem als assistent te
nemen. Zo is Einstein, gediplomeerd, getalenteerd en werkloos. Hij vindt tijdelijke
aanstellingen als leraar te Winterthur en Schaffhausen en geeft ook nog privaatles.
Ondertussen heeft hij de Zwitserse nationaliteit verworven.
In 1902 wordt hij, mede op voorspraak van de vader van een vriend, op proef
aangenomen in het Zwitsers patentbureau te Bern. In 1904 wordt hij vast benoemd en in
1906 bevorderd. Hij blijkt een gewaardeerd technisch expert te zijn geweest.
Tussen 1897 en 1905 lopen er twee verhaallijnen in de biografie: het voortdurende
nadenken en spreken over de knelpunten van de fysica, wat Einstein al in 1901 zijn eerste
gepubliceerd artikel oplevert, en zijn verhouding met Mileva Marič, de enige vrouwelijke
studente in zijn jaar aan de ETH en van Servische en Grieks-katholieke afkomst. Ze
kregen een dochter die afgestaan werd ter adoptie; ze huwden in 1903 tegen de zin van de
ouders Einstein, kregen twee zonen. Toen Einstein in 1914 naar Berlijn verhuisde,
kwamen Mileva en <blockquote>de kinderen na enkele weken terug naar Zürich en bleef hij alleen. De
echtscheiding werd uitgesproken in 1919. Tijdens een ziekte in Berlijn werd hij verzorgd
door zijn nicht <cite> Einstein Löwenthal, die hij huwde in 1919.
1905 is Einstein’s wonderjaar waar hij beslissend bijdraagt, zo niet de basis legt voor drie
pijlers van de hedendaagse fysica (zie verder in deze gids).</blockquote> de kinderen na enkele weken terug naar Zürich en bleef hij alleen. De
echtscheiding werd uitgesproken in 1919. Tijdens een ziekte in Berlijn werd hij verzorgd
door zijn nicht <cite> Einstein Löwenthal, die hij huwde in 1919.
1905 is Einstein’s wonderjaar waar hij beslissend bijdraagt, zo niet de basis legt voor drie
pijlers van de hedendaagse fysica (zie verder in deze gids). De erkenning komt traag. De</cite>
eerste die officieel reageert is de universiteit Bern die hem, op zijn aanvraag, aanvaardt
als “Privat Dozent” (lector) in 1908. Een jaar later verlaat hij het patentbureau en wordt
geassocieerd hoogleraar aan de universiteit Zürich. Hij raakt bekend, publiceert verder
opmerkelijke artikels, (o.a. over de equivalentie van versnelling en gravitatie), spreekt op
congressen en wordt benoemd in 1911 als gewoon hoogleraar aan de Duitse universiteit
te Praag. Hij wordt gepolst door Leiden doch neemt de aanbieding van de ETH aan waar
hij begint in 1912. In 1913 komen twee van de meest vooraanstaande fysici, Planck en
Nernst, uit Berlijn naar Zürich met een aanlokkelijk voorstel: lid worden van de
Pruisische Akademie, prof zonder lesverplichting aan de universiteit en directeur van het
nieuw op te richten onderzoeksinstituut “Kaiser Wilhelm”. Einstein aanvaardt en begint
een nieuw leven te Berlijn in 1914, het jaar waar de Grote Oorlog begint. De
oorlogsperiode was een zeer productieve tijd voor Einstein, waar hij o.a. de algemene
relativiteitstheorie ontwerpt, vernieuwende inzichten in de stralingstheorie brengt en
begint met kosmologische problemen en gravitatiegolven. Dat is ook de tijd waar hij zich
aansluit bij de verdedigers van een Europese cultuur en lid wordt van de pacifistische
partij “Bund Neues Vaterland” .
1919 is het jaar waar Einstein’s naam overal bekend geraakt: bij een zonsverduistering
werd de afbuiging van sterrenlicht door de zon waargenomen, een cruciale voorspelling
van zijn theorie. Over de perceptie hiervan, zie elders in de gids. Zijn leven verandert:
enerzijds wordt hij de volgende jaren overal uitgenodigd - wijl hij in 1922 in Japan
vertoeft ontvangt hij de Nobelprijs- anderzijds manifesteren antisemitische heethoofden
in Berlijn tegen de relativiteitstheorie. Einstein neemt actief deel in de Verenigde Staten
aan fondsenwerving voor de Hebreeuwse universiteit in Jerusalem. In 1925 stelt de
Duitse minister van Kultuur dat Einstein als lid van de Akademie terug Duitser geworden
is, waarmee Einstein instemt.
Op de Solvay-congressen is hij de gevierde gast. Hij treedt er in levendige discussies,
vooral met Bohr, over de betekenis van de kwantumtheorie. Zijn eigen onderzoek gaat
een andere kant uit: hij poogt langs nieuwe meetkundige wegen relativiteit en kwanta te
verzoenen. Hij wordt meer en meer beroemd, doch wetenschappelijk meer en meer
geïsoleerd.
Tijdens een verblijf in de VSA, in 1933, komt Hitler aan de macht; Einstein’s
zomerverblijf wordt doorzocht naar geheime wapens. Hij onderbreekt zijn terugreis te
Antwerpen en blijft enkele maanden in België (zie elders in de gids); van hieruit neemt
hij ontslag uit de Pruisische Akademie en verzaakt de Duitse nationaliteit. Hij reist terug
naar de VSA waar hij lid wordt van het nieuw opgerichte “Institute for Advanced Study”
te Princeton. Hij zal de VSA niet meer verlaten. In 1936 overlijdt zijn vrouw Elsa. In
1939 komt zijn zus Maya bij hem wonen.
In 1939 overtuigen twee jonge atoomfysici, Wigner en Szilard, Einstein een brief aan
president Roosevelt te schrijven om hem op het belang van uranium te wijzen en de
mogelijkheid hiermee een atoombom te maken, wat de nazi’s zouden kunnen doen. Dit is
een element in de start van het Manhattan project, waaraan Einstein echter niet effectief
deelnam. In 1940 wordt hij Amerikaans staatsburger.
In de jaren na de oorlog ijverde hij voor een Israëlische staat; hem werd het
presidentschap van Israël aangeboden, wat hij beleefd weigerde. Ook schreef of
ondertekende hij ontelbare manifesto’s voor de vrede en tegen de atoomwedloop.
Hij overleed te Princeton op 18 april 1955.
 
    </p>
</body>
</html>